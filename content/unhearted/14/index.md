![](kosmos.gif)

Znaš, onaj Kosmos
koji je govorio
svašta
nešto...

Taj Kosmos,
malena
to smo
mi.

Ali nije dao
taj Kosmos
da budemo
ni jedan dan
i da ga
prepunimo
preplavimo
osmesima pogledima muzikom dodirima krošnjama kvržicama na uvetu glupostima rečima cvećem putovanjima ručkovima kafama šalama tišinom zagrizima snovima mačkama brigama erotikom filmovima decom jastucima svađama nestašlukom mirom jabukama stopalima znojem noćima ringišpilom vunom dudom prolećem setom učenjem ulicama fotografijama trgovima u Rimu gubljenjem nepoznatim gradovima srećom bezrazložnim kikotanjem kosom umorom maštom pesmama na radiju iznenadnim pljuskovima poklonima rođendanima papirićima magnetima za frižider nedeljama šetnjama držanjem pod ruku predstavama ukusima očima koje svetle u mraku i govore

Taj
Kosmos
prepukao je
od punoće
iscureo
između
kvarkova
i dlanova
i napuklih snova

pre nego
što je
postao
on je
prestao
