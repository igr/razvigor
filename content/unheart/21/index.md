Gde si sada,
mislim na tebe,
trebam te jako,
nazvao bih te,
došao po tebe i
odveo te negde,
zasmejavao,
mazio,
nestašno te
volio.

Pitam se gde si sada,
baš ovog trena,
šta radiš?
gde se nalaziš?
šta imaš na sebi?
šta piješ?
šta jedeš?
da li se smeješ?
da li plačeš?
kakva ti je kosa?
da li su ti oči onakve?
ko ti dira vrat?
koji je poslednji ukus koji si osetila?
da li pričaš?
da li si za kompjuterom?
kroz koju ulicu prolaziš?
koliko je sati na tvom ručnom časovniku?
da li ti je toplo?
gde si sada?
gde je ta zapremina prostora
koju ti zauzimaš,
i jednom lepom, toplom energijom,
svesna same sebe?

Gledam mesec koji je
mlad tačno 35.4%
i pitam se
da li ga možda sada,
baš sada u istom ovom trenutku,
i ti gledaš?
Želim da je tako
jer bi to značilo da
blesavom igrom
koincidencije i mesečine
mi se, eto,
gledamo.
