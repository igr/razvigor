# Mala Lina i nestali zubić

Već neko vreme Mala Lina sumnja da Zubić Vila postoji. Školski drugari joj svašta pričaju, a stariji brat i sestra nisu od pomoći: kada ih pita, čudno se smeškaju. I opet, nekako, svaki put umesto zubića pronađe poklon ispod jastuka. Baš onakakv kakav je želela! Nisu tu čista posla, zaključila je tako Mala Lina i rešila da konačno reši ovu misteriju. Preostao joj je samo još jedan mlečni zubić; i Lina je čvrsto rešila da ga iskoristi i otkrije da li ta Zubić Vila zaista postoji (i kakve joj je boje haljina!)

I tako, Mala Lina je strpljivo čekala da zubiću dođe vreme za ispadanje... sve dok jednog jutra nije osetila da se dobrano klati. "Vreme je!", pomisli Mala Lina. Odlučila je nikom ne kaže šta se dešava, a da zubić, jednom kada ispadne, stavi u malu kutiju od kojeg je samo ona imala ključ.

Mala Lina je bila baš uzbuđena, konačno će rešiti misteriju, a možda i saznati koje je boje haljina Zubić Vile i da li ima čarobni štapić. Ceo dan je zato bila pomalo odsutna: lutala je Mala Lina u mislima i maštanjima.

Svo to uzbuđenje je i umorilo Malu Linu. Posle podne je uzela da čita knjigu, da joj brže prođe vreme. Pokrila se ćebencetom, i kao nekim čudom, kuca Maza se ušuškala pored nje, a sunce je tako prelomile zrake da su ušli u Lininu sobu i okupali je nežnom toplinom. Reči iz priče su počele da igraju, kuca Maza je tiho hrkala, i nije prošlo dugo kada je Linina glava takođe klonula u san.

Probudila ju je buka koju su pravili njen brat i sestra, koji suu, po običaju, začikavali jedno drugo. Promeškoljila se, to je probudilo Mazu, koja se protresla i skočila sa kreveta; utom je i knjiga koju je čitala tresnula na pod. Taj zvuk je vratio Linu u stvarnost; brže bolje je proverila zubić.

Ali zubića više nije bilo! Mala Lina se iznenadila da je sama iskočila iz kreveta, ali se malo zapetljala u ćebence te se stropoštala pored kreveta. Brzo je ustala na noge i stala da traži zubić, možda je ispao dok je dremala? Od zubića ni traga! "Kako je to moguće?", pitala se Lina. Tražila i tražila svuda po sobi, ali zubić nije našla.

Zbunjeno je provela ostatak dana. U isto vreme je bila pomalo tužna i zbunjena. Ispričala je bratu i sestri; oni joj nisu poverovali i samo su se šalili na njen račun. Ispričala je šta se dogodilo i roditeljima, ali i oni su smo pokušali da je uteše, nije izgledalo da joj baš potpuno veruju šta se dogodilo.

Dan je tako prošao; došlo je vreme za spavanje i Mala Lina je i dalje pomalo smetena legla u krevet. Pitala se gde je zubić nestao, da li će Zubić Vila sada znati da dođe kod nje, da li će joj dati poklon bez zuba. I koje je boje ta njena haljina. Ukoliko zaista postoji. Sa svim tim mislima, Mala Lina je potonula u dubok san.

Nije se probudila ni kada se Zubić Vila pojavila u njenoj sobi, štipnula je za obraz i ostavila jednu trakicu sa svoje haljine pored poklona.
