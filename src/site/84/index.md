# 4:53 AM

Opet sam se probudio od želje za tobom. Buđenje je, kao i uvek, naglo: otvaram oči u mraku i, dok još java nije probila u mene, tražim tvoje prisustvo. Sva čula su mi već budna, spremna da te nađu i uvuku se u tebe. I opet, pronalazim samo prazninu.

Sada sve prestaje da važi. Već si pokrenula postupak kojim želiš da se potpuno izbrišeš iz mene, tek tako. Odlazeći, vešto kupiš sve naše trenutke kao nemarno odbačene stvari pored kreveta. Ljubiš me, možda, u obraz. Svom preostalom snagom zatvaram vrata za tobom. Potom još dugo drhtim naslonjen na njih, leđima okrenut sobi i osluškujem tvoje već davno utihnule korake. Plašim se da se okrenem i suočim sa praznom, hotelski urednom, bezličnom, sobom. Plašim se da se suočim sa preostalim, praznim sobom. 
Teši me, pomalo, to što za tebe nije jako. Nije vredno. I nije veliko.


A želim... želim samo da okrenem tvoj broj, došunjam se do tebe, uvučem u tvoje čaršave još tople od sna, zatvorim oči i udišem tvoj dah. Želim da svaki trenutak budem uz tebe. Ovako, samo užasno me boli.
